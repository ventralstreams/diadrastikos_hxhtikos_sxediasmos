  # ΤΜΗΜΑ ΤΕΧΝΩΝ ΗΧΟΥ ΚΑΙ ΕΙΚΟΝΑΣ
  # ΙΟΝΙΟ ΠΑΝΕΠΙΣΤΗΜΙΟ, ΠΡΟΓΡΑΜΜΑ ΜΕΤΑΠΤΥΧΙΑΚΩΝ ΣΠΟΥΔΩΝ, «ΟΠΤΙΚΟΑΚΟΥΣΤΙΚΕΣ ΤΕΧΝΕΣ ΣΤΗΝ ΨΗΦΙΑΚΗ ΕΠΟΧΗ»
  # ΔΙΑΔΡΑΣΤΙΚΟΣ ΗΧΗΤΙΚΟΣ ΣΧΕΔΙΑΣΜΟΣ
  ---

  ## ΕΠΑΝΑΛΗΨΗ ΚΑΙ ΑΝΑΤΡΟΦΟΔΟΤΗΣΗ ΣΤΙΣ ΤΕΧΝΕΣ

  ## Εισαγωγή και ορισμός
  Σε αυτή την εργασία θα ασχοληθούμε με το θέμα της επανάληψης και της ανατροφοδότησης, τον ρόλο που η έννοια επηρέασε επιστημονικές θεωρίες με πλαστικό περιεχόμενο και πως η θεματική εφαρμόζεται στην τέχνη. Στο κομμάτι της επανάληψης θα δούμε την απλή επανάληψης ενός στοιχείου και αυτό του βρόχου ή λούπας. Της επανάληψης δηλαδή που συμβαίνει μετά από κυκλική κίνηση και επιστροφή στην αρχική θέση. Θα μελετήσουμε τον ρόλο της επανάληψης στην εικόνα, την αφήγηση και τον ηχητικό μινιμαλισμό. Με τον όρο ανατροφοδότηση αναφερόμαστε στην περίπτωση του feedback loop ή βρόχου ανατροφοδότησης. Ενός βρόχου δηλαδή μέσα στον οποίο η ενέργεια διαρκώς μεταβάλλεται, και τις αντίστοιχες περιπτώσεις εφαρμογής του. Θα αναφερθούμε στην επανάληψη στην εικόνα μέσα από τεχνικές βρόχου ανατροφοδότησης και στο πως οι βρόχοι ανατροφοδότησης λειτουργούν μέσα στα καλλιτεχνικά δίκτυα, την οργανική και την ηλεκτρονική μουσική και τα ζητήματα που προκύπτουν εκεί. Επίσης πως μέσα από βρόχους ανατροφοδότησης δημιουργείται δυναμική για εξέλιξη.

  ## Ορισμός
  Όπως προαναφέραμε, η βασική έννοια του βρόχου του είναι κάτι κυκλικό και επαναλαμβανόμενο. Κάτι δηλαδή που η αρχή του συμπίπτει με το τέλος, όπως π.χ. μια θηλειά. Βρόχους συναντάμε παντού. Σαν φαινόμενα και έννοιες. Από αντικείμενα εως σε μουσικές φόρμες, την ηλεκτρονική τον προγραμματισμό και τις τέχνες. Το feedback loop ή βρόγχος ανατροφοδότησης είναι ένα είδος λούπας με πολύ συγκεκριμένα χαρακτηριστικά. Συμβαίνει όταν σε κλειστό σύστημα αφού το παράγωγο ακολουθήσει κυκλική πορεία και επιστρέψει στην αφετρηρία, επιδέχεται επεξεργασία πριν επαναλάβει την διαδικασία. Ανατροφοδοτούμενα συστήματα υπήρχαν πάντα, αλλά ως έννοια άρχισε να ορίζεται στην οικονομική θεωρία του 18ου αιώνα στην Μεγάλη Βρετανία [WIKI]. Ένα τέτοιο δείγμα βρόχου συναντάμε στο ηχητικό feedback loop που συμβαίνει μεταξύ πηγής, ενισχυτή, μικροφώνου και ηχείων. Ο ήχος που λαμβάνει το μικρόφωνο από τα ηχεία ενισχύεται διαρκώς και η λούπα διακόπτεται μόνο με την καταστροφή του εξοπλισμού.
  - Positive Feedback (θετική ανατροφοδότηση) έχουμε όταν το σήμα μέσα στο σύστημα διαρκώς εξελίσσεται ή μεταβάλλεται προς μια κατεύθυνση. Ένα είδος θετικής ανατροφοδότησης συναντάμε στα echo chambers. Κλειστά δίκτυα ανθρώπων δηλαδή, μονωμένα από τον αντίλογο, μέσα στα οποία ιδέες και πεποιθήσεις ενισχύονται διαρκώς μέχρι την ακραία διαστρέβλωσή τους.
  - Negative Feedback (αρνητική ανατροφοδότηση) έχουμε όταν η λούπα οδηγεί σε ισορροπία ή παύση. Χαρακτηριστικά παραδείγματα αρνητικών βρόγχων ανατροφοδότησης συναντάμε στην φύση με τα συστήματα που ισορροπούν. Π.χ.το σύστημα ελέγχου θερμοκρασίας στο σώμα μας. Η θερμοκρασία του σώματος ελέγχεται διαρκώς μέσα από τα όργανα με δεδομένα να κινούνται διαρκώς προς τα και ενεργοποιούνται οι απαραίτητες ενέργειες που θα την φέρουν σε ισορροπία.[ΑΝΑΦΟΡΑ]

  Όπως είδαμε και στα παραπάνω παραδείγματα, δεν πρέπει να υποθέσουμε πως η θετική και αρνητική ανατροφοδότηση περιέχουν αντίστοιχο περιεχόμενο μιας και το πρόσημο δεν αφορά στο αποτέλεσμα της διαδικασίας.

  ## Η σχέση του δημιουργού με το κοινό.
  Πως δημιουργείται ένας βρόχος ανατροφοδότησης μέσα στα καλλιτεχνικά δίκτυα; Η σχέση μεταξύ καλλιτεχνών, θεωρητικων και κοινού είναι μια σχέση διάδρασης. Ο καλλιτέχνης ως δημιουργός είναι η αφετρηρία του βρόχου. Το έργο του, κινούμενο μέσα στο καλλιτεχνικό δίκτυο επιδέχεται επεξεργασία σε κάθε στάδιο στην μορφή του feedback και των συζητήσεων που αυτό εκκινεί. Η ενέργεια αυτή επιστρέφει στον καλλιτέχνη και το έργο του και διαμορφώνει την θέση τους στο δίκτυο. Σε ένα τέτοιο σύστημα η ανατροφοδότηση πρέπει να έχει θετικό πρόσημο. Ο δημιουργός είναι ερευνητής και βρίσκεται σε μια διαρκή κατάσταση πειραματισμού και εξέλιξης και όχι απλά ένας παραγωγός μοτίβων. Εδώ μπορούμε να αναφέρουμε ένα πρόσφατο παράδειγμα από την ποπ κουλτούρα, συγκεκριμένα αυτό του ροκ συγκροτήματος Radiohead. Οι Radiohead [ΑΝΑΦΟΡΑ] έγιναν εξαιρετικά δημοφιλείς από το album τους "Ok computer" το οποίο, πέρα από την ποιότητά του, ήταν στημένο σε μάλλον συμβατικές φόρμες. Τα μέλη του συγκροτήματος, επηρεασμένοι από την τεράστια επιτυχία οδηγήθηκαν σε μια ολική επανεκτίμηση της δουλειάς τους με αποτέλεσμα να κάνουν στροφή προς μια πιο πολυσυλλεκτική μουσική προσέγγιση και ένα εξαιρετικά ενδιαφέρον και διαρκώς εξελισσόμενο fusion ύφος.

  ## Βροχος και εικόνα.
  Στο πεδίο της εικόνας, βρόχος ανατροφοδότησης προκύπτει φυσικά, μέσα από την ιδιότητα της αντανάκλασης, αν βρεθούμε π.χ. ανάμεσα σε αντικρυστούς καθρέφτες ή όταν κοιτάμε μέσα σε ένα καλειδοσκόπιο. Στην ηλεκτρονική μπορούμε να προκαλέσουμε λούπα ανατροφοδότησης γυρίζοντας μια κάμερα προς την εικόνα που προβάλλει. Ο βρόχος ανατροφοδότησης στην εικόνα χρησιμοποιήθηκε σαν αισθητικό στοιχείο κατά κόρον στην ποπ και ψυχεδελική κουλτούρα κατα τις δεκαετίες του 70 και του 80.
  Στον χώρο των μαθηματικών και συγκεκριμένα της γεωμετρίας, μια ενδιαφέρουσα σύλληψη άμεσα σχετιζόμενη με την εικόνα και τον ανατροφοδοτούμενο βρόχο είναι τα fractals που εισήχθησαν από τον Γαλλο-Αμερικάνο μαθηματικό Benoit Mandelbrot στο βιβλίο του “The Fractal Geometry Of Nature”. O Mandelbrot ισχυρίστηκε πως τα γεωμετρικά στερεά δεν συναντώνται στην φύση και πως γεωμετρικές κατασκευές υψηλής πολυπλοκότητας θα έπρεπε να είναι πιο συνηθισμένες. Ο σκοπός του ήταν να δημιουργήσει μια “φυσική γεωμετρία”. Μια γεωμετρία δηλαδή αντίστοιχης πολυπλοκότητας με τα φυσικά μοντέλα. Πρόκειται λοιπόν περί γεωμετρικών κατασκευών οι οποίες ορίζονται από μαθηματικές φόρμουλες και μπορούν να είναι από γραμμές και δισδιάστατα σχήματα μέχρι νέφη σημείων και περίπλοκα στερεά. Χαρακτηριστικό των fractals είναι πως είναι αντικείμενα αυτό-όμοια. Μικρότερα μέρη τους δηλαδή μοιάζουν με μεγαλύτερα. Π.χ. ένα δέντρο είναι ένα fractal μιας και τα μικρότερα κλαδιά του μοιάζουν με τα  μεγαλύτερα, μέχρι τον κορμό. Μπορούμε να διακρίνουμε σε αυτή την δομή πως η επανάληψη του εαυτού σε μικρότερη κλίμακα αποτελεί ένα είδος ανατροφοδότησης. Ένα άλλο είδος fractal είναι τα Mandala τα οποία είναι συνθέσεις γεωμετρικών σχημάτων που συναντάμε σε πολλές πνευματικές παραδόσεις και χρησιμοποιούνται σαν αντικείμενα “πνευματικής καθοδήγησης” και διαλογισμού.
  Κατά τον θεωρητικό Lev Manovich με την τεχνολογική εξέλιξη και την εισαγωγή των ηλεκτρονικών υπολογιστών στην καθημερινότητά μας δεν δημιουργήθηκε μόνο η σχέση χρήστη-υπολογιστή αλλά άλλαξε και ο τρόπος που αντιλαμβάνεται ο άνθρωπος τον κόσμο.

  >distinct models of the world ... by organizing computer data in particular ways. . . . (For example,) a hierarchical file system assumes that the world can be organized in a logical multilevel hierarchy. In contrast, a hypertext model of the World Wide Web arranges the world as a non-hierarchical system ruled by metonymy.

  Με κάθε εισαγωγή νέων παραδειγμάτων ο άνθρωπος εμπλουτίζει την πολιτισμική του γλώσσα με νέους κώδικες ώστε να επαναπροσδιορίσει και να περιγράψει τις εμπειρίες του. Ο Romy Achituv, στην δημοσίευση “Algorithms as Structural Reflections on the Digital-Feedback” δίνει σαν παράδειγμα το video clip του rock συγκροτήματος R.E.M. για το κομμάτι τους “Imitations of life”. Πρόκειται για ένα βίντεο το οποίο παρουσιάζει μια πολυπληθή και αφηγηματικά πυκνή σκηνή ενός πάρτυ το οποίο βρίσκεται μέσα σε έναν χρονικό βρόχο καθώς η κάμερα μεγεθύνει και εστιάζει σε διάφορετικά σημεία διαρκώς, παρουσιάζοντας μικρές αχρονικές βινιέτες, προσομοιώνοντας τον τρόπο που η προσοχή μας μετακινείται διαρκώς από σημείο σε σημείο. Σε αντιπαράθεση με την τεχνική της προοπτικής απόδοσης του χώρου στις τέχνες, η δυνατότητα που δίνει το νέο μέσο προσφέρει έναν νέο τρόπο χωροχρονικής απεικόνισης της σκηνής. Το βίντεο σύμφωνα με τον Achituv μπορεί να παραλληλιστεί με την λογική μιας βάσης δεδομένων τυχαίας πρόσβασης ενώ με την σειρά του μπορεί να προσδώσει ένα νέο περιεχόμενο για μια σημειολογική ανάγνωση της βάσης. Είναι λοιπόν αυτή η διάδραση μεταξύ του φυσικού και του ψηφιακού που εξελίσσει τους ήδη υπάρχοντες κανόνες και δημιουργεί ένα νέο πολιτισμικό συντακτικό ενώ παράλληλα προκαλεί εξοικείωση με τους ψηφιακούς κώδικες.[ΑΝΑΦΟΡΑ]

  Στα εικαστικά η πιο δημοφιλείς εφαρμογές της επανάληψης εμφανίζονται με διαφορετική μορφή στα κινήματα του μινιμαλισμού και της pop art. Στον εικαστικό μινιμαλισμό οι καλλιτέχνες, αποστασιοποιημένοι από το συναίσθημα χρησιμοποιούν τα υλικά τους για να ορίσουν και να περιγράψουν τον εικαστικό χώρο. Στο έργο "Accumulation of Stamps" της Yayoi Kusuma τα υλικά της, κολλημένες ταμπέλες και μελάνι σε χαρτί, δημιουργούν ένα υπνωτικό μοτίβο το οποίο χαρακτηρίζεται από μια οργανικότητα, προκαλούμενη από τις μικρές ατέλειες στον τρόπο που έχουν κολληθεί οι ετικέτες. Κατά την Kusama, τα έργα της τα εμπνέεται από παραισθήσεις που είχε σε μικρή ηλικία λόγω ψυχικής ασθένειας.  
  H Eva Hesse στο έργο της με τίτλο Repetition Ninteteen III τοποθετεί 19 ημιδιάφανα κυλινδρικά αντικείμενα σε τυχαία θέση αλλά με σχετικά σταθερή απόσταση μεταξύ τους. Όπως και στην περίπτωση της Kusama έτσι και εδώ δεν έχουμε μια αποστειρωμένη μηχανική επανάληψη αλλά ένα πιο οργανικό σύνολο. Τα αντικείμενα που τοποθετεί η Hesse στον χώρο, παρά την γενική ομοιότητά τους, είναι ελαφρώς ακανόνιστα και διαφορετικά μεταξύ τους. Αυτό δημιουργεί έναν θόρυβο μέσα στον ρυθμό της επανάληψης. Η καλλιτέχνις δεν έχει δώσει ακριβείς οδηγείες για το πως στήνονται τα αντικείμενα στον χώρο με αποτέλεσμα σε κάθε εγκατάσταση να προκύπτουν τυχαίες μικροαλλαγές.  
  Στον χώρο της Pop Art η επανάληψη αποτελεί βασικό εννοιολογικό στοιχείο. Μετά τον δεύτερο παγκόσμιο πόλεμο η Αμερική γνώρισε έντονη οικονομική ανάπτυξη. Μέσα σε αυτό το κλίμα ευφορίας, τα τέλη της δεκαετίας του '50 και τις αρχές του '60 μια πολιτισμική επανάσταση λάμβανε χώρα, με νέους καλλιτέχνες, στοχαστές και ακτιβιστές να ζητούν αλλαγή της επικρατούσας συντήρησης. Η Pop Art προέκυψε στην Αγγλία και την Αμερική μέσα από τον υπερκαταναλωτισμό της περιόδου. Οι νέοι καλλιτέχνες του κινήματος εμνεύστηκαν από το άμεσο περιβάλλον τους. Εισήγαγαν στοιχεία από την διαφήμηση, τον σχεδιασμό και την μαζική παραγωγή. Τα έργα της Pop Art χαρακτηρίζονται από τα έντονα βασικά χρώματα και την υποβίβαση της καλλιτεχνικής χειρονομίας, της πρωτοτυπίας και της πολυτιμότητας του έργου. Χρησιμοποίησαν την μεταξοτυπία για να δημιουργήσουν έργα με πολλαπλά αντίτυπα. Οι μεταξοτυπίες του Andy Warhol είναι το πιο γνωστό παράδειγμα έργων του είδους. Με αυτή την τεχνική, το 1962 ο Warhol έκανε μια σειρά πορτραίτων διασημοτήτων της εποχής, σχολιάζοντας έτσι την σύγχρονη κουλτούρα των αστέρων με τα μέσα μαζικής παραγωγής.

  ## Ο βρόχος στην αφήγηση

  Θα αναφερθώ σε δύο χαρακτηριστικές περιπτώσεις στο κομμάτι της αφήγησης. Η πρώτη είναι το μικρό διήγημα του Ισαάκ Ασίμωφ "The Last Question". Πρόκειται για ένα διήγημα επιστημονικής φαντασίας το οποίο χρησιμοποιεί την λούπα σαν αφηγηματικό κλειδί για να ολοκληρώσει ή να εκκινήσει την ιστορία του. Ακολουθώντας μια  πιθανή γραμμή του μέλλοντος της ανθρωπότητας στην οποία κατακτά το επίπεδο πολιτισμού δύο, δαμάζοντας την ενέργεια του ήλιου και λύνοντας το ενεργειακό πρόβλημα, οδηγείται σε ταχύτατη εξέλιξη με αποτέλεσμα να κατακτήσει το σύμπαν και να οδηγηθεί στην τήξη του είδους σε μια συνείδηση, ενοποιημένη με έναν υπερυπολογιστή. Η ιστορία ολοκληρώνεται με το ον αυτό να επανεκκινεί το σύμπαν για να ολοκληρώσει το τελευταίο task που του είχε δοθεί. Να απαντήσει στο αν μπορεί να επανεκκινήσει το σύμπαν. Ακολουθώντας το νήμα της επιστημονικής και τεχνολογικής εξέλιξης του ανθρώπου, ο συγγραφέας οδηγεί στην απάντηση της αιώνιας ερώτησης, αυτής της δημιουργίας, μέσω μιας ερώτησης δημιουργόντας μια αφηγηματική λούπα και ενώνοντας, παράδοξα, επιστήμη και θρησκευτικό μύθο στο σημείο εκκίνησης.
  Η δεύτερη ενδιαφέρουσα περίπτωση στον χώρο της αφήγησης είναι αυτή της ταινίας του Christofer Nolan "ΤΕΝΕΤ". Θα μπορούσαμε να ασχοληθούμε και με άλλα έργα του Nolan μιας και χρησιμοποιεί μια κυκλικές δομές και τύπου fractal σχεδόν σε κάθε δουλειά του μα σε καμία αυτές δεν παίζουν τόσο βασικό, σχεδόν πρωταγωνιστικό ρόλο όσο στο TENET. Ο ίδιος ο τίτλος της ταινίας είναι δανεισμένος από το Sator Square, μια πέτρινη επιγραφή με χαραγμένα  Στο TENET λοιπόν η ραχοκοκκαλιά του σεναρίου είναι ένα χρονικό παράδοξο. Ο άνθρωπος έχει δημιουργήσει "πύλες" που επιτρέπουν να ταξιδέψει κανείς αντίστροφα στην ροή του χρόνου. Έτσι οι δύο πλευρές του αφηγηματικού βρόχου ταυτίζονται, με τους ήρωες να ταξιδεύουν προς δύο χρονικές κατευθύνσεις με την αρχή της ιστορίας να ταυτίζεται με το τέλος της. Το παράδοξο έγκειται στο ότι ο ήρωάς εκκινεί την περιπέτειά του μέσα από ενέργειες του ίδιου στο μέλλον. Δημιουργεί λοιπόν έναν αρνητικό βρόχο ανατροφοδότησης. Μέσα στον επικαλυπτικό βρόχο της βασικής ιστορίας συμβαίνουν μικρότεροι βρόχοι με κορύφωση μια αποστολή στην οποία δύο ομάδες ανδρών επιχειρούν ταυτόχρονα στο ίδιο χωρικό σημείο, κινούμενοι προς αντίθετες χρονικές κατευθύνσεις. Πρόκειται για μια εξαιρετικά δημιουργική υλοποίηση μιας κυκλικής φόρμας αφήγησης, η οποία ορίζει τον κεντρικό άξονα της ταινίας.

  ## Ηχητικός μινιμαλισμός και η περίπτωση του Loop
  Ο μινιμάλισμός είναι ένα κίνημα το οποίο αναπτύχθηκε σε όλες τις μορφές των τεχνών. Πρόκειται περί μιας μορφής αφαίρεσης στο οποίο οι καλλιτέχνες προσπαθούν να είναι απόλυτα αποστασιοποιημένοι από κάθε είδος συναισθηματισμού, ενώ στόχος είναι η καθαρή αίσθηση. Εδώ θα επικεντρωθούμε στον ηχητικό μινιμαλισμό, στον οποίο συναντάμε την επανάληψη σαν σημαντικό δομικό στοιχείο. Με την εισαγωγή των πρώτων ηχητικών μινιμαλιστικών πειραματισμών, από τα τέλη της δεκαετίας του 50 εισήχθει μια νέα φόρμα η οποία απαιτούσε έναν νέο τρόπο ακρόασης ώστε να εκτιμηθεί σωστά, μιας και πρόκειται για μια αργά αναπτυσσόμενη δομή η οποία δίνει έμφαση στην λεπτομέρεια. Τα μινιμαλιστικά έργα αποτελούνται από διαρκή ρυθμικά μοτίβα και παλμούς. Το πρωταρχικό ηχητικό υλικό αποδομείται εννοιολογικά μέσω της επανάληψης μετατρέπεται σε αφηρημένο ηχητικό στοιχείο. Στο κομμάτι του Terry Riley "In C" (1964) παρουσιάζει μια ρυθμική φόρμα η οποία εμπλουτίζεται διαρκώς μέχρι το τέλος του, αποτελούμενο από μικρές ρυθμικές στίξεις και ήπιες αλλαγές στο μελοδικό μοτίβο. Ο Steve Reich στα It's Gonna Rain (1965) και Come Out (1966) χρησιμοποιεί μαγνητοταινία για να δημιουργήσει κομμάτια στα οποία μέσω της επανάληψης ο λόγος χάνει το περιεχόμενό του και μετατρέπεται σε ηχητικό κύμα. Ο Reich με μικρές αλλαγές στο σημείο κλεισίματος του βρόχου και επικαλύψεις οι οποίες συγχρονίζονται και αποσυγχρονίζονται διαρκώς δημιουργεί αργές μεταβολλές στον ρυθμό και το ύφος του ηχητικού μωσαικού που δημιουργεί.  
  
  Το 1966, στο πρώτο τεύχος του Apsen Magazine με εξώφυλλο σχεδιασμένο από τον Andy Warhol περιείχε ένα επτάιντσο βινύλιο με τους The Velvet Underground και τον Peter Walker. To single είχε ηχογραφηθεί το 1964 από τον John Cale, κατά τα πρώτα χρόνια των The Velvet Underground. Το single περιείχε το κομμάτι Loop. Ένα τραχύ πειραματικό έργο το οποίο εκείνη την εποχή θεωρήθηκε μια ανούσια μουσική πρόκληση. Στην αρχική του ηχογράφηση το loop έχει διάρκεια 15 λεπτών. Αποτελείται από θορυβώδεις κιθάρες οι οποίες παίζουν σε λούπα δημιουργώντας έναν βόμβο και άλλες οι οποίες εισέρχονται σε feedback loop. Το σύνολο δημιουργεί ένα θορυβώδες τοπίο το οποίο περιοδικά υποχωρεί για να δώσει θέση στον αρχικό βόμβο. Το ενδιαφέρον στην παραγωγή του βινυλίου είναι πως το τελευταίο αυλάκι, που γενικά είναι σιωπηλό και χρησιμοποιείται για να κλειδώνει την βελόνα εκεί με ασφάλεια, μακριά από το κέντρο του πικάπ, στην περίπτωση του Loop είναι χαραγμένο με αποτέλεσμα οι τελευταίες μπαρες του κομματιού να επαναλαμβάνονται επ’ άπειρον. Στην δημοσίευση του Christophe Levaux για το Loop κάνει την σύγκριση με την ομάδα συνθετών της περιόδου που έκαναν τους πρώτους πειραματισμούς πάνω στον μινιμαλισμό.  Συγκεκριμένα αναφέρει τους Terry Riley και Steve Reich οι οποίοι δούλευαν με λούπες και μαγνητικές ταινίες. Ο μινιμαλισμός θα εξελιχθεί σε κυρίαρχο πειραματικό κίνημα και θα φτάσει στο σημείο να επηρεάσει δημοφιλή μουσικά είδη όπως η ποπ και η ροκ. [ΣΥΝΔΕΣΜΟΣ] [ΑΝΑΦΟΡΑ]

  ## Ο βρόχος ανατροφοδότησης μέσω της σωματικότητας στις τέχνες του ήχου

  Στην δημοσίευση “Physicality and Feedback: A Focus on the Body in the Performance of Electronic Music” ο Curtis Bahn αναφέρεται σε θέματα που προκύπτουν στο συστημα ανατροφοδότησης μέσω της σωματικότητας στην ηλεκτρονική μουσική performance. Ως αφετηρία η σωματικότητα στην οργανική μουσική προκύπτει ως το παράγωγο του βρόχου απτικής/ηχητικής ανατροφοδότησης μεταξύ μουσικού και οργάνου. Το όργανο μετατρέπει την ενέργεια του μουσικού σε ήχο ο οποίος με την σειρά του κινεί το σώμα. Στο παράδειγμα της μουσικής δωματίου είναι εδραιωμένη η αμεσότητα στην επικοινωνία μεταξύ των μελών του συνόλου και μεταξύ συνόλου και κοινού.
  Από την πλευρά του κοινού, η εμπειρία της ακρόασης καθεαυτή ορίζει μια δευτερεύουσα performance με την κίνηση ως παράγωγο της μουσικής, σαν ενσυναισθητική αντίδραση. Με έναν τρόπο ο ακροατής συμμετέχει στο performance με το σώμα του σαν παράγωγο της μουσικής. Η συμμετοχή αυτή αλλάζει ανάλογα με το επίπεδο εξοικείωσης του θεατή με το μουσικό περιεχόμενο και αυτός είναι ένας άλλος τρόπος με τον οποίο συνδέεται η μουσική παραγωγή με το σώμα. Κάτι που γίνεται εμφανές σε εκφράσεις όπως αυτή του air guitar. Το feedback loop μεταξύ μουσικού και κοινού λοιπόν αποτελεί ένα αμφίδρομο δημιουργικό σύστημα σημαντικό κοινωνικοπολιτισμικά. Σύμφωνα με τους συγγραφείς, στο παράδειγμα της ηλεκτρονικής μουσικής, ακόμα και στις πιο διαδραστικές συνθήκες, ζήτημα προκύπτει με το φράγμα επικοινωνίας που σχηματίζεται μεταξύ μουσικών και κοινού θολώνοντας την ταυτότητα της παραγωγής του ήχου μέσα από τα συστήματα ενίσχυσης του ηχητικού σήματος, διαδικασία που επιδρά αρνητικά στην αμεσότητα της μουσικής παράστασης και δίνει προτεραιότητα στην παρουσίαση έναντι της διαδικασίας. Η λύση που προτείνεται [MISSING CONTENT] [ΑΝΑΦΟΡΑ]

  ## ΕΠΙΛΟΓΟΣ

  Στην εργασία αυτή είδαμε συνοπτικά τον ρόλο που έπαιξαν η επανάληψη και οι βρόχοι ανατροφοδότησης στις επιστήμες και τις τέχνες. Οι βρόχοι ανατροφοδότησης αποτελούν αναγκαίες διεργασίες για την δημιουργία εύφορων περιβαλλόντων για εξέλιξη και θεματικά αποτελούν ένα σημαντικό κεφάλαιο στην φιλοσοφική, επιστημονική και καλλιτεχνική μελέτη και έρευνα. Είδαμε πως ο βρόχος ανατροφοδότησης στην εικόνα επηρέασε τις εικαστικές τέχνες και στον ήχο πως έπαιξε σημαντικό ρόλο στους πειραματισμούς των μινιμαλιστών. Η γοητεία που ιστορικά η θεματική της επανάληψης ασκεί στην σκέψη των μελετητών και δημιουργών, μέσα από ένα διεπιστημονικό feedback loop έχει οδηγήσει στην γέννηση νέων ιδεών και πολιτισμικών και επιστημονικών καινοτομιών.

  ## ΒΙΒΛΙΟΓΡΑΦΙΑ

  Achituv, Romy. “Algorithms as Structural Metaphors: Reflections on the Digital-Cultural Feedback Loop.” Leonardo 46, no. 2 (2013): 171–142. http://www.jstor.org/stable/23468155.

  Johnson, Timothy A. “Minimalism: Aesthetic, Style, or Technique?” The Musical Quarterly 78, no. 4 (1994): 742–73. http://www.jstor.org/stable/742508.

  Levaux, Christophe. ‘Loop’. Rock Music Studies 3, no. 2 (3 May 2016): 167–79. https://doi.org/10.1080/19401159.2016.1155382.

  MoMA. n.d. “Yayoi Kusama. Accumulation of Stamps, 63. 1962.” MoMA. Accessed March 13, 2022. https://www.moma.org/learn/moma_learning/yayoi-kusama-accumulation-of-stamps-63-1962/.

  Hahn, Tomie, and Dan Trueman. “Physicality and Feedback: A Focus on the Body in the Performance of Electronic Music.” Proceedings of the International  …, 2001.

  Mandelbrot, B. B.. The fractal geometry of nature. 3 New York: W. H. Freeman and Comp., 1983.
